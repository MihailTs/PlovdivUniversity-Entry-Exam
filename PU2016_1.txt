Предварителен кандидатстудентски изпит по Информатика
Пловдивски университет – 04 юни 2016 г., вариант 2
I. ЗАДАЧА
Напишете компютърна програма, която извършва обработка на данни за
записване на новоприети студенти във ФМИ, както следва:
1. Въвежда с контрол на стойностите броя на студентите от 5 до 550 и за всеки
студент се въвеждат следните данни: трите имена на студента (низ до 30 знака с
интервали); специалност (низ до 20 знака, например: “БИТ“, „СТД“, „Информатика“ и
т.н.); оценка от кандидатстудентския изпит; форма на обучение (низ до 15 знака –
напр.: „редовно“, „задочно“, „дистанционно“ …).
2. Извежда пълните данни за всички записани студенти, подредени по азбучен ред
на специалността, а при една и съща специалност – по намаляващ ред на общия бал,
който се образува по формулата: БАЛ = 6*оценката от кандидатстудентския изпит. За
всеки студент на отделен ред на екрана се извеждат: име, специалност, формата на
обучение и бал. Полетата да бъдат разделени със точка и запетая и интервал. Например:
Иван Петров Иванов; БИТ; редовно; 30.60
Ваня Пеева Матеева; БИТ; редовно; 28.50
3. За предварително въведени специалност и форма на обучение програмата да
изведе списък с имената на студентите, записани в тази специалност и форма на
обучение. Списъкът да бъде азбучно подреден по име на студент.
4. При въведените специалност и форма на обучение да се изведе средния бал на
студентите, записани в тази специалност и форма на обучение. 
